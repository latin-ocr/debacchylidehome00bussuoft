-ο-

Atque etiam in proelio, quod post aprum occisum inter
Aetolos et Curetes ortum est, describendo Bacchylides cum
Homero non plane consentit. Nam apud Homerum pu-
gnatur de capite et pelle, apud Bacchylidem autem nihil
aliud nisi pellis est praemium. Deinde in hac pugna Me-
leagrum unum avunculum interfecisse Homerus tradidit.
cum ex Bacchylidea narratione videamus duos necatos esse.
Cf. Hom. v. 566 sq.:

. . ἥρα θεοῖσιν
πόλλ’ ἆχέουσ’ ἠρᾶτο κασιγνήτοιο φόνοιο
cum Bacch. v. 127 sqq.:
ἔνθ’ ἐγώ πολλοῖς σὺν ἄλλοις
Ἴφικλον κατέκτανον
ἐσθλόν τ’ Ἀφάρητα, θοοὺς μάτρωας·

Ex his allatis apparet Bacchylidem a narratione Homeri—
ca non raro recedere; adhibuit igitur praeter Homerum
alium quoque fontem. Sed antequam hoc discernamus,
spectemus, quomodo venatio apud posteros narretur. Ke-
kule‘ (de fabula Meleagrea 10) putat, iarn apud poetas post
Homerum epicos Atalantam apri venationi interfuisse. Quod
etiam hac re probari videtur, quod Atalanta iam in eo vase,
quod vocamus Francois-Vase‚ invenitur, quod vas fere cen-
tum annos ante Bacchylidem fictum est. Apud Homerum
autem, fontem antiquissimum, Atalanta virgo non exstat.
Posterioribus temporibus Meleagri amor in virginem in
amplissimum locum productus est. Probabile est Euripidem
primum fabulam sic finxisse. Meleager enim, qui aprum
interfecit, amore adductus Atalantae caput et pellem dedit.¹)
Quod ceteri venatores praecipue Meleagri avunculi non
concesserunt et Atalantam munere spoliaverunt. Quo facto
iratus Meleager avunculos suos interfecit. Amor igitur
Meleagri in Atalantam apud hos scriptores maximi mo-
menti est, non autem certamen, quod de praeda inter Ae-

 

¹) Cf. Apollod. bibl. l 86: Μελέαγρς δὲ . . . ἀπέκτεινε, καὶ λαβὼν
τὸ δέρας ἔδωκεν Ἀταλὰντῃ.

